![](/images/ref/split2.jpg "=300px") Gyökereink az 1970-es évekre nyúlnak vissza. Ekkor alapította édesapám az első építőipari kivitelezéssel foglalkozó vállalkozását, melyet, akkor „kisiparosként” folytatott. Ma azt mondjuk vállalkozó lett. 
Sok idő telt el a kezdetektől míg az apa átadta a stafétát - az időközben felcseperedett és építőipari tanulmányait befejező - fiúnak. 

1996\. év végén hoztuk létre első társas vállalkozásunkat a PUSIT Kft-t.
Az indulás kezdeti nehézségeit – a tőke és a megfelelő szakemberek hiányát – leküzdve kerestük a helyes utat és a lehetőségét arra, hogy szerepet vállalhassunk az építőipari kivitelezésben. 

Kezdetben csak néhány alkalmazottal és nagyon kevés eszközzel kisebb új munkákra és felújításokra vállalkoztunk. A bevételt szinte teljes egészében a cég fejlesztésére fordítottuk. Így viszonylag rövid idő alatt sokat fejlődtünk. Egyre nagyobb projektekbe mertünk belevágni. 
2002.-ben Debrecenben a Bem téri társasház építése volt az első teljes körű szerkezetépítő munka, amit végeztünk. Még ebben az évben megépítettük a debreceni élményfürdő fejépületének szerkezetét. 2003.-tól több társasházat építettük. Előbb Derecskén egy 12 lakóegységes, később egy 20 lakásos majd Berettyóújfaluban fővállalkozásban 27 lakóegységes társasház kivitelezését végeztük. Az évek teltek a házak épültek, egyre nagyobb tapasztalattal és tudással. Mai értelembe vett kisvállalkozásunk stabil lábakon áll. Telephellyel, irodával, gépekkel, eszközökkel és kiváló szakemberekkel tudjuk teljesíteni a megrendelőink igényeit.
2009-ben a Passzívház Egyetem tanfolyam elvégzését követően elköteleződtünk a modern építészeti megoldások és a tiszta energiával gazdaságosan üzemeltethető lakóépületek építése mellett. 2020-ra ez a cél már a hazai és az európai direktívák szerint is az egyetlen követhető irány, és így a figyelem az energiaválság miatt a megújuló energiával üzemeltethető épületek felé irányult. 
2010 óta több családi házat és 2 többlakásos lakóházat építettünk, amelyek úttörő módon alternatív energiával (földhő, napenergia) működnek. Ezek energetikai besorolása az elérhető legmagasabb szint: **_< 40% Minimális energiaigényű AA++_**

Mottónk: **„TISZTA ENERGIA, TISZTA HASZON”**

