## Építőipari generál kivitelezés
  * A generálkivitelezés az, amikor a vállalkozó a megrendelővel kötött teljes körű szerződés részeként meghatalmazást kaphat az építtető részéről – annak saját elképzeléseire alapozva – az építkezés folyamatának A-tól Z-ig tartó kivitelezésére.
  * Ez sok esetben már a tervezést és az engedélyeztetést is magába foglalhatja, vagyis a generálkivitelező a különféle alvállalkozók összehangolásával egy új épületet hoz létre, avagy „generál” valamit. Innen eredeztethető a generálkivitelező, illetve a generálkivitelezés elnevezés, ami a fentiekben meghatározott módon az igények felméréstől indul, majd az engedélyek, a tervrajzok elkészíttetésén, valamint az épület tényleges felépítésén, illetve minőségellenőrzésén át a kulcs átadásáig tart.
  * A generálkivitelezés tehát ezt a rengeteg folyamatot tömöríti annak érdekében, hogy a megrendelő csak elmondja az igényeit, majd pár hónap múlva a család, a munka, a barátok vagy a hobbik háttérbe szorítása nélkül átvehesse leendő otthonának a kulcsát. A munkafolyamatok koordinálása és összehangolása a kivitelező központi feladata lesz, aki mellé bizonyos esetekben társkivitelezők is társulhatnak abban az esetben, ha a megrendelő egyes munkafolyamatok – például fűtés, okosrendszer vagy villanyszerelés – kapcsán egy bizonyos vállalkozóhoz ragaszkodik. Ez a megoldás általában nem javasolt, mert rengeteg extra bonyodalmat okozhat mind a tervezés, mind a minőségellenőrzés tekintetében.
  * Egy generálkivitelező feladata rendkívül összetett, hiszen minden stresszt, idegeskedést, telefonálgatást és egyeztetést levesz a megrendelő válláról. Ezeket a munkafolyamatokat ugyanis valakinek el kell végeznie ahhoz, hogy felépülhessen álmaink otthona, ergo azért, mert kiadtuk egygenerálkivitelezőnek a tervezést és a házépítést, az még nem jelenti azt, hogy nem kell tervrajzot készíteni, vagy az építőanyag, esetleg egy alvállalkozó miatt aggódni. Csakhogy nem mi idegeskedünk, lévén ettől a sok stressztől kímél meg minket egy generálkivitelező úgy, hogy közben mindvégig rálátásunk van a munkafolyamatokra, az utolsó mozzanatig beleszólhatunk a tervdokumentációba, hovatovább mindvégig felügyelhetjük majd az építkezési munkálatokat is.
  * A generálkivitelező feladatait nagyon gyakran összekeverik a fővállalkozó munkakörével, pedig a kettő között lényeges eltérések vannak. Míg ugyanis egy generálkivitelező felelőssége csak addig terjed, hogy a leendő épületet a tervdokumentációban lefektetett részleteknek megfelelően elkészíttesse, addig egy fővállalkozó felelősséggel tartozik azért is, hogy az általa elkészített épület minden elemében megfeleljen a szerződésben lefektetett paramétereknek.
Magyarul a szerződés szólhat csak az alapozásra vagy kizárólag a tetőszerkezet felhúzására is, miközben a legtöbb munkafolyamatot saját vállalkozásban készül, míg a generálkivitelező esetében nem egy részfolyamatot, hanem mindig egy kulcsrakész, berendezhető és beköltözhető házat kapunk eredményül.

## Műszaki vezetés
  * A felelős műszaki vezető (röviden FMV) magyarországi építőipari minőségfenntartó, minőségbiztosító szakember (természetes személy), melynek jogköreit az építési törvény (Étv.) és az FMV szakmagyakorlását szabályozó kormányrendelet szabályozzák. Célja és rendeltetése, hogy a hivatalos építési engedélyeknek, építési jogszabályoknak és szabványoknak megfelelő kivitelezés valósuljon meg. Építési tevékenységek végzése során alkalmazása kötelező, a kivitelező köteles felfogadni és alkalmazni az építési folyamat koordinálására. Alkalmazottját köteles bejelenteni az építési hatóságnál az építési folyamat megkezdése előtt, a használatbavételi eljárás, a műszaki átadás-átvételi eljárás az FMV nyilatkozatával kezdhető meg. Hatásköre nem egyezik meg az építési műszaki ellenőrével, akit a megrendelő/beruházó alkalmaz.
  * Az építés szempontjából területileg illetékes megyei kamarától kizárólagos engedéllyel kérhető eseti felelős műszaki vezetői jogosultság, melynek időbeni hatálya korlátozott (évente egy/fő), kérésre meghosszabbítható. Kiadási feltételei enyhébbek a rendes FMV-étől, saját maga vagy hozzátartozója számára FMV feladatkört elláthat névjegyzékbe vételi kötelezettség nélkül. Ezt a 266/2013. (VII. 11.) Korm. rendelet szabályozza.
  * A felelős műszaki vezető felel
    1. az építményfajtának, építési tevékenységnek megfelelő jogosultságának meglétéért,
    2. a szakmunka irányításáért,
    3. az építmény, építményrész jogerős és végrehajtható építési engedélynek és a hozzá tartozó jóváhagyott engedélyezési terveknek, illetve a jogszabályban meghatározott kivitelezési terveknek megfelelő megvalósításáért, továbbá
    4. az építési tevékenységre vonatkozó szakmai, minőségi és biztonsági előírások megtartásáért és
    5. a munkálatok végzésének szakszerűségéért.
  * Az elvégzett kivitelezési feladatokról az FMV-nek írásbeli nyilatkozatokat kell tennie, melyek az építési napló részét kell képezzék. Az építőipari kivitelezési tevékenységre vonatkozó jogszabályok megsértése, megszegése esetén az FMV-vel szemben kormányrendeletben meghatározott jogkövetkezményeket kell alkalmazni.
  * FMV feladatok elvégzésére (a 2000-es évektől) csak kamarai névjegyzékbe felvett, közép- vagy felsőfokú szakirányú végzettséggel és igazolható szakmai gyakorlattal rendelkező szakemberek jogosultak.


## Műszaki ellenőrzés
  * Az építési műszaki ellenőr (röviden MŰE) magyarországi építőipari minőségfenntartó, minőségbiztosító szakember (természetes személy), melynek jogköreit az építési törvény (Étv.) és az MŰE szakmagyakorlását szabályozó kormányrendelet szabályozzák. Célja és rendeltetése, hogy a hivatalos építési engedélyeknek, építési jogszabályoknak és szabványoknak megfelelő kivitelezés valósuljon meg. Építési tevékenységek végzése során alkalmazása kötelező:
  * Amennyiben az építési, szerelési munkához kapcsolódóan
      * egynél több főnapló nyitott
      * fedezetkezelő bevonásakor
      * Közbeszerzési Törvény (KBT.) alá tartozó projekteknél közbeszerzési értékhatár felett
      * nemzetgazdaságilag kiemelt projektnél
      * amennyiben a projekt érint örökségvédelmi nyilvántartásban szereplő, védett építményt.
  * A MŰE-t a megrendelő/beruházó bízza meg. Alkalmazottját (megbízottját) köteles bejelenteni az építési hatóságnál az építési folyamat megkezdése előtt, a használatbavételi eljárás, műszaki átadás-átvételi eljárás az FMV nyilatkozatával, a műszaki ellenőr jóváhagyásával kezdhető meg. Hatásköre nem egyezik meg az felelős műszaki vezetővel, akit a kivitelező alkalmaz.
  * Az építési műszaki ellenőr feladata
    1. Az építőipari kivitelezési tevékenység teljes folyamatában a vonatkozó jogszabályok, hatósági előírások, szabványok, megfelelőségek, szerződések és a kivitelezési dokumentáció betartásának, attól történő esetleges eltérések ellenőrzése.
        * Ellenőrzi a kitűzés helyességét és szükség esetén a talajmechanikai, környezetvédelmi stb. felmérések, vizsgálatok megtörténtét.
        * Építési napló(k) ellenőrzése, a bejegyzések és egyéb jegyzőkönyvek ellenjegyzése, észrevételezése, illetve a hibák, hiányosságok, eltérések feltüntetése. Eltakarás előtt a munkákat mennyiségi és minőségi szempontból történő ellenőrzése.
        * Az egyes építményfajták műszaki teljesítményjellemzőinek ellenőrzése, a technológiával összefüggő biztonsági előírások betartásának ellenőrzése és a beépített termékek teljesítmény nyilatkozatai meglétének ellenőrzése.
    2. Műszaki kérdésekben javaslattétel és az építtető döntéseinek előkészítése, pénzügyi elszámolások, felmérések ellenőrzése.
*	A műszaki illetve gazdasági szükségességből indokolt tervváltoztatásokkal kapcsolatos javaslatok megtétele az építtető felé.
*	A szerződésben meghatározott vállalkozói díj és a számlázható összegre tett javaslat eltérése esetén az eltérés indoklása.
    1. Teljesítési igazolás vagy műszaki igazolás kiállítása és megküldése törvényi határidőn belül.
    2. A műszaki átadás-átvételi eljárás, utó-felülvizsgálati eljárás megszervezése, azon történő részvétele.ds

## Speciális zsaluzási feladatok
  * Helyszíni vasbeton szerkezetek (fal, födém, pillér) zsaluzása DOKA FRAMI zsaluzattal
  * Födém-, fal-, zsalurendszerek bérbeadása

## Épületgépészeti kivitelezés
  * Az épületgépészet feladata, hogy biztosítsa az épület használói számára a komfortérzetet, ivóvizet, a keletkező szennyvíz elvezetését, a megfelelő hőmérsékletet, a megfelelő minőségű és paraméterű levegőt. Az épületgépészet nagy általánosságban az épületeken belüli csőhálózatokkal, azok szerelvényeivel és a hozzájuk kapcsolódó berendezésekkel foglalkozik.
  * Az épületgépészet több részből tevődik össze:
      * fűtéstechnika
      * Maga a fűtési rendszer a következőkből áll:
      * hőleadó, hőfejlesztő készülék
      * hőcserélő felület, fűtőfelület
      * biztosító berendezések
      * fűtési rendszer elrendezés, elemek
      * szabályozás
*	A hőfejlesztő berendezések mai korszerű típusai közé tartozik a kondenzációs gázkazán, ill. megújuló energiával történő hőtermelés (pl. pelletkazán és a különböző típusú hőszivattyúk). A hőcserélő felületek terén az alacsony felületi hőmérsékletű fűtőfelületek adnak energiatakarékos fűtést. 
*	A fűtési rendszer leggyakrabban zárt vízkörű, szivattyús, többrétegű műanyag csöves, kétcsöves, szivattyús rendszer.
    * vízellátás, csatornázás
*	Vízellátás gyakorlatilag hideg ivóvíz közművesítést jelent. Az utcai vezetékből egy bekötő leágazás vezet a vízóráig (aknáig), onnan a fogyasztói vezeték az alapvezetékből, majd a felszálló, és vízszintes elosztó vezetékekből áll. 
*	A melegvíz ellátás vízforrása az ivóvíz hálózat, melyhez egy vízmelegítő készüléket csatlakoztatunk. A kilépő melegvíz maximális hőmérsékleét keverő automatikus csapokkal lehet beállítani. Nagyobb rendszerekben a veszteségek csökkentésére cirkulációs rendszer is épül.
*	A vízellátásban keletkezett szennyezett víz elvezetése a csatornázási rendszerrel történik. A környezetvédelmi rendeletek szerint a közcsatornára rá kell kötni, egyébként környezetterhelési díjat kell fizetni. 
    * gázellátás - (égéstermék-elvezetés)
    * légtechnika, szellőzés
*	Létesítését többféle tényező indokolhatja: ilyenek pld. a szagok elszívása, helyiségek, köztük a külső nyílászáróval nem rendelkező helyiségek légellátása, hővisszanyerő szellőzés (energiamegtakarítás), felszabaduló légszennyezés koncentrátumának hígítása, vagy egyszerűen csak a légfűtés igénye.
